<!DOCTYPE html>
<html lang="zh-CN">
  <head>
    <meta charset="UTF-8">
<meta name="viewport"
      content="width=device-width, initial-scale=1.0, maximum-scale=1.0, minimum-scale=1.0">
<meta http-equiv="X-UA-Compatible" content="ie=edge">

    <meta name="author" content="xxx">




    <meta name="keywords" content="博客">




<title>【史向】祭吴桓王庙文 | The collection for S.C.</title>



    <link rel="icon" href="/favicon2.ico">



<style>
    @import url('https://fonts.googleapis.com/css2?family=Inter:wght@300;400;500;600;700&family=Noto+Sans+SC:wght@300;400;500;700&family=Roboto+Mono&display=swap');
</style>



    <!-- stylesheets list from _config.yml -->
    
    <link rel="stylesheet" href="/css/style.css">
    




    <!-- scripts list from _config.yml -->
    
    <script src="/js/frame.js"></script>
    







    <script src='https://unpkg.com/valine@1.4.16/dist/Valine.min.js'></script>




  <meta name="generator" content="Hexo 6.0.0"></head>
  <body>
    <div class="mask-border">
    </div>

    <div class="wrapper">

      <div class="header">
  <div class="flex-container">
    <div class="header-inner">
      <div class="site-brand-container">
        <a href="/">
          
            
          
        </a>
      </div>
      <div id="menu-btn" class="menu-btn" onclick="toggleMenu()">
        Menu
      </div>
      <nav class="site-nav">
        <ul class="menu-list">
          
            
              <li class="menu-item">
                <a href="/">首页</a>
              </li> 
                   
          
            
              <li class="menu-item">
                <a href="/tag/">标签</a>
              </li> 
                   
          
            
              <li class="menu-item">
                <a href="/archives/">归档</a>
              </li> 
                   
          
            
              <li class="menu-item">
                <a href="/categories/gallery/">展览</a>
              </li> 
                   
          
            
              <li class="menu-item">
                <a href="/comment/">留言</a>
              </li> 
                   
          
        </ul>
      </nav>
    </div>
  </div>
</div>


      <div class="main">
        <div class="flex-container">
          <article id="post">

  
    <div class="post-head">
    <div class="post-info">
        <div class="tag-list">
            
                
                    <span class="post-tag">
                        <a href="/tags/%E5%8F%B2%E5%90%91/">
                            史向
                        </a>
                    </span>    
                           
            
        </div>
        <div class="post-title">
            
            
                【史向】祭吴桓王庙文
            
            
        </div>
        <span class="post-date">
            4月 12, 1997
        </span>
    </div>
    <div class="post-img">
        
            <div class="h-line-primary"></div>
              
    </div>
</div>
    <div class="post-content">
    <blockquote>
<p><strong>作者</strong>：袁枚<br><strong>简介</strong>：1742年为祭奠三国东吴长沙桓王孙策所作的一篇骈体文。<br><strong>地址</strong>：<a target="_blank" rel="noopener" href="https://baike.baidu.com/item/%E7%A5%AD%E5%90%B4%E6%A1%93%E7%8E%8B%E5%BA%99%E6%96%87/23506002">https://baike.baidu.com</a></p>
</blockquote>
<hr>
<p>余年十七读吴桓王传，心感慕焉。后十年宰江宁，过铜井庙，有美少年像，披王者冕旒，英年奕奕。野人曰，是桓王也。余欷歔拜谒，奠少牢，为民祈福，而使祝读文曰：</p>
<p>惟正值天地之睢剌，为孤露之童牙。初亡姑蔑之旗，便射徒林之兕。先破虏将军，玉玺方收，金棺遽埋，有功帝室，未享侯封。<br>王收斟灌之遗兵，零星一旅；就渭阳之舅氏，涕泪千行。志在复仇，身先下士。神亭掷戟，立杆知太史之心；金鼓开城，解甲拜子鱼之坐。鸣角以招部曲，戌衣而习春秋。则有公瑾同年，舍道南之宅；乔公淑女，联吉偶之欢。自觉风流，私夸二婿；有谁旗鼓，敢斗三军。江有雾以皆清，陈无坚而不破。待豪杰如一体，用降兵如故人。逐奉佛之笮融，功高明帝；诛妖言之于吉，识过茂陵。起家曲阿，收兵牛渚。廓清吴会，奄有江东。</p>
<p>百姓以为龙自天来，虎凭风至，势必山倾地坼，井堙木刊矣。而乃望见兜鍪，陈平冠玉；再瞻谈笑，子晋神仙。三军无鸡犬之惊，千里有壶浆之献。气吞魏武，避猘儿之锋；表奏汉皇，迎许昌之驾。盖不逾年而大勋集矣。不图天意佳兵，三分已定；丹徒逐鹿，一矢相遗。剑出匣以沙埋，日东升而云掩。天实为之，非偶然也。</p>
<p>夫汉家之火德方衰，妖谶之黄龙已死。王如创业，美矣君哉。然观其绝公路之手书，宣昭大义；问刘繇之儿子，缱绻平生。虽神勇之非常，偏深情之若揭。就使请隧周室，谋鼎晖台，必非操、莽之奸邪，终见高、光之磊落也。而说者谓坐竟垂堂，勇忘重闭，未免粗同项羽，死类诸樊。不知伏弩军门，亦伤刘季；深追铜马，几失萧王。成败论人，古今同慨。彼齐武王之沉鸷，晋悼公之雍容，俱未轻身，亦无永岁，抑有何也？</p>
<p>今者庙貌虽颓，风云自在。端坐悒悒，郎君之神采珊然；秋草茫茫，讨逆之旌旗可想。三吴士女，皆王之遗民；六代云山，皆王之陈迹。守土官袁枚，幼读史书，掩卷生慕。来瞻祠宇，雪涕沾襟。难从隔代以执鞭，误欲升堂而拜母。修下士天台之表，寄将军帐下之儿。愿安泰历之坛，永锡编氓之福。勿孤普淖，鉴此丹诚。呜呼！千载论交，王识少年之令尹；九原若作，吾从总角之英雄！</p>

</div> 

<script>
    window.onload = detectors();
</script>
    <div class="post-footer">
    <div class="h-line-primary"></div>
    <nav class="post-nav">
        <div class="prev-item">
           
                <div class="icon arrow-left"></div>
                <div class="post-link">
                    <a href="/2021/08/03/redis/">Prev</a>
                </div>
            
        </div>
        <div class="next-item">
            
                <div class="icon arrow-right"></div>
                <div class="post-link">
                  <a href="/1997/04/09/sl1997/cs001/">Next</a>  
                </div>  
            
        </div>
    </nav>
</div>

    
      <div class="post-comment">

    
        <div id="vcomments"></div>
        <script>
            var META = ['nick', 'mail', 'link'];
            var meta = 'nick,mail';
            meta = meta.split(',').filter(item => {
                return META.includes(item);
            });
            new Valine({
                el: '#vcomments',
                appId: 'X7Jbrh9MUCMJpzODTOJJImgc-gzGzoHsz',
                appKey: 'ALE0H1nS33YlJtDpquuDHFPz',
                lang: 'en',
                placeholder: 'Say something',
                avatar: 'mp',
                meta: meta
            })
        </script>    
     

     
    
    

</div>
     
  
</article>
        </div>
      </div>
      
      <div class="footer">
    <div class="flex-container">
        <div class="footer-text">
            
                更新于2022.07.18
                <br>
            
            
                © 旌旗可想 | 
            
            
                Powered by <a target="_blank" rel="noopener" href="https://hexo.io/">Hexo</a> & <a target="_blank" rel="noopener" href="https://github.com/zoeingwingkei/frame/">Frame</a>
                
        </div>
    </div>
</div>

    </div>

  </body>
</html>
